---
title: 'Statistica I'
subtitle: 'Esame 22 Novembre 2021'
author:
  name: Tommaso Rigon
  affiliation: DEMS
page-layout: full
format:
  html:
    html-math-method: katex
    echo: true
    callout-appearance: minimal
    theme: [simplex, ../template.css]
    toc: true
    toc-title: Indice
    embed-resources: false
    code-line-numbers: true
    smooth-scroll: true
    fig-dpi: 250
---

## Esercizio 1

In un'azienda industriale ci sono 5 diverse linee di produzione. Per ciascuna linea di produzione, viene rilevato il numero giornaliero di pezzi prodotti. La rilevazione viene ripetuta per un certo numero di giorni $n_j$, per $j=1,\dots,5$. Alcune statistiche descrittive di questo esperimento sono riportate nella seguente tabella.

| Linea di produzione                          | A      | B      | C       | D      | E      |
|------------------------------|---------|---------|---------|---------|---------|
| Numero medio di pezzi prodotti ($\bar{x}_j$) | 5.9    | 9.8667 | 19.3333 | 9.5    | 3.6667 |
| Deviazione standard numero pezzi prodotti    | 2.0224 | 3.1170 | 3.9016  | 1.9621 | 0.9428 |
| Numero di giorni ($n_j$)                     | 10     | 15     | 12      | 10     | 6      |

1.  (Teoria) Si enunci il teorema di scomposizione della devianza.

2.  Si calcoli il numero medio complessivo di pezzi prodotti al giorno $\bar{x}$, indipendentemente dalla linea di produzione.

3.  Si calcoli la devianza tra i gruppi, la devianza entro i gruppi e la devianza totale. I gruppi in questo caso corrispondono alle varie linee di produzione.

4.  Si calcoli il rapporto di correlazione $\eta^2$ e lo si interpreti nel contesto del problema.

## Esercizio 2

Alle Olimpiadi di \`\`Tokyo 2020" un totale di $n = 93$ paesi sono stati premiati con almeno una medaglia di bronzo, d'argento oppure d'oro. Per ciascun paese, osserviamo tre variabili: il numero di medaglie d'oro $x$, il numero di medaglie d'argento $y$ ed il numero di medaglie di bronzo $z$. È noto che

$$
\sum_{i=1}^{93} x_i = 340, \quad \sum_{i=1}^{93} y_i = 338, \quad \sum_{i=1}^{93} z_i = 402.
$$ Questo significa, ad esempio, che sono state assegnate $340$ medaglie d'oro in totale. Inoltre è noto che:

$$
\sum_{i=1}^{93} x_i^2 = 5780, \quad \sum_{i=1}^{93} y_i^2 = 5268, \quad \sum_{i=1}^{93} z_i^2 = 5286,
$$

e che:

$$
\sum_{i=1}^{93} x_iy_i = 5213, \qquad \sum_{i=1}^{93} x_iz_i = 4930, \qquad  \sum_{i=1}^{93} y_iz_i = 4727.
$$

1.  Si calcolino il numero medio di medaglie d'oro $\bar{x}$, d'argento $\bar{y}$ e di bronzo $\bar{z}$ relativo a questo insieme di $n = 93$ paesi. Si ottenga quindi il numero medio della somma di medaglie d'oro e d'argento $\bar{w}$, avendo definito la variabile $w_i = x_i + y_i$, per $i =1,\dots,n$.

2.  Si ottenga la matrice di varianza / covarianza e la matrice di correlazione relativa alle variabili $x$, $y$ e $z$.

3.  Si calcoli la varianza $\text{var}(w)$ della variabile $w$ definita al punto (a).

4.  Si consideri il modello di regressione $x_i = \alpha + \beta z_i + \epsilon_i$, per $i=1,\dots,n$, dove $z$ (variabile esplicativa) è il numero di medaglie di bronzo mentre $x$ (variabile risposta) è il numero di medaglie d'oro. Si calcolino le stime ai minimi quadrati $\hat{\alpha}$ e $\hat{\beta}$.

5.  Si interpretino le stime dei parametri $\hat{\alpha}$ e $\hat{\beta}$, ottenute tramite minimi quadrati, facendo riferimento a questo specifico contesto applicativo.

6.  Si ottenga un indice di adattamento per il modello stimato. Si calcoli inoltre il valore della varianza dei residui.

7.  L'Italia ha ottenuto $20$ medaglie di bronzo. Quante medaglie d'oro sono previste dal modello? Sapendo quindi che l'Italia ha vinto $10$ medaglie d'oro, quanto vale il residuo corrispondente?

## Esercizio 3

Siano $x_1, \dots, x_n$ dei dati aventi dei pesi $w_1,\dots,w_n$. Si supponga inoltre che $x_{n+1}$ e $w_{n+1}$ siano una nuova coppia di dati. La media aritmetica ponderata è pari a

$$
\bar{x}_{n} = \frac{1}{\tilde{w}_n}\sum_{i=1}^n w_i x_i, \qquad \tilde{w}_n = \sum_{i=1}^n w_i.
$$

1.  Si ottenga una formula ricorsiva per la media aritmetica ponderata. In altri termini, si esprima la media ponderata aggiornata $\bar{x}_{n+1}$ in funzione della media ponderata precedente $\bar{x}_n$, della somma dei pesi $\tilde{w}_n$, del nuovo dato $x_{n+1}$ e del corrispondente peso $w_{n+1}$.

2.  La media (ponderata) degli esami di uno studente è $\bar{x}_n = 25$, per un totale di $\tilde{w}_n = 72$ crediti formativi. In un nuovo esame da $w_{n+1} = 12$ crediti, lo studente ottiene il voto $x_{n+1} = 30$. Qual è la nuova media $\bar{x}_{n+1}$?
